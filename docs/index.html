<html><head><title>Eksplodujące kotki</title><meta http-equiv="Content-Type" content="text/html;charset=UTF-8" ><STYLE type="text/css">TABLE { border-collapse: collapse; border-top: 1px; border-left: 1px; border-style: solid; margin: 4px; }TD, TH { border-bottom: 1px; border-right: 1px; border-style: solid; padding: 4px; }TH { background-color: #D8D8D8; }</STYLE></head><body onselectstart="return false" onselect="return false" oncopy="return false"><div><h1 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Eksplodujące kotki,</span></span></h1>

<h3 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">czyli Podręczny Poradnik Przetrwania (w biurze)</span></span></h3>

<p dir="ltr">&nbsp;</p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Miałam niedawno okazję grać w hiper emocjonującą grę karcianą z elementami rosyjskiej ruletki: <em>Eksplodujące kotki</em>. Artykuł nie zawiera lokowania produktu, muszę jednak napomknąć, że gra obfituje w urocze eksplodujące kotki (kto by się spodziewał) i wiele innych kotków, jak chociażby: kota-ziemniaka, kota-arbuza, brodo-kota czy taco-kota, więc <em>wiadomo</em> - nic nie trzeba dodawać, i tak pewnie właśnie sprawdzasz jej cenę.</span></span></p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Kluczem do wygrania w <em>Eksplodujących kotkach</em> jest to, żeby posiadać kartę <em>Rozbrój</em> w momencie, gdy zdarzy ci się wyciągnąć z talii kartę wybuchającego kotka. Jeśli jej nie masz - przegrywasz. Wybuchających kart jest na stole dokładnie tyle, żeby wyeliminować wszystkich graczy za wyjątkiem jednego.</span></span></p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">[Wtedy wygrałam. "Oho, mam ostatnio szczęście, może czas puścić jakiś kupon czy coś, hehe" - myślę sobie. Jakieś dwa dni później wyciągam smutną karteczkę "NEWSLETTER" z kuli zawierającej z ponad dwadzieścia szczęśliwych karteczek-krówek<sup>1</sup>. "Może jednak nie w tym miesiącu, hehe" - myślę sobie.]</span></span></p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Przechodząc już do konkretów - bo, uwaga, wspomnienie o <em>Eksplodujących kotkach</em> nie jest przypadkowe (kto by się spodziewał) - wyjaśnię, że idea gry przypomina mi coś. Coś bliskiego nam wszystkim. Coś, z czym mamy do czynienia przez pięć dni w tygodniu. Walkę o przetrwanie.</span></span></p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Nie czarujmy się: praca w biurze to nie przelewki. Wymaga odpowiedniego przygotowania w każdej sferze: psychicznej, fizycznej i duchowej. Jeśli nie posiadasz wystarczającej ilości kart <em>Rozbrój</em>, przegrywasz. Wracasz do domu jako kłębek nerwów, stanowiący mieszankę nędzy, rozpaczy, wycieńczenia, braku chęci do życia i worków pod oczami. O ile w ogóle wracasz. </span></span></p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Zagrożenia czyhają z każdej strony. Dlatego bardzo prawdopodobne jest, że masz tych rozbrajaczy za mało. A w takim przypadku potrzebujesz tego poradnika. Proszę bardzo, nie ma za co.<br></br>
I gratulacje, jeżeli przetrwałeś ten przydługawy wstęp i dotarłeś aż tutaj (to jeszcze nic). Zgaduję, że nie potrzebujesz rady numer 9.</span></span><br></br>
</p>


<p dir="ltr" style="text-align: center;"><iframe align="middle" frameborder="0" height="343" scrolling="no" src="https://giphy.com/embed/TbEflsa3DZgBy" width="480"></iframe></p>
<p dir="ltr">&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">1. Eksplodujący kotek: zanikające funkcje życiowe po wejściu do biura (później też)<br></br>
&nbsp;&nbsp;&nbsp; Rozbrajacz: kawa</span></span></h2>

<p dir="ltr" style="text-align: justify;">
<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Kawa to akurat bardzo popularny rozbrajacz, którego większość pracowników biurowych trzyma się kurczowo jak pięciolatek spódnicy mamy w... nie wiem, w zasadzie pięciolatkowie chyba lubią uciekać mamom. W każdym razie kawa jest punktem zero, punktem wyjściowym, przed którym była ciemność, a po którym ewentualnie ma szansę rozwinąć się jakieś życie, choć wciąż dość płazowate. Mogę tu więc w zasadzie tylko przyjacielsko przypomnieć, żebyś sprawdził stan swoich zapasów. Nie chcesz chyba, żeby ciemność zaatakowała znienacka. A ciemność lubi atakować znienacka.</span></span></p>
<p dir="ltr">&nbsp;</p>

<p dir="ltr" style="text-align: center;"><iframe align="middle" frameborder="0" height="352" scrolling="no" src="https://giphy.com/embed/lh7TYCDgrsDII" width="480"></iframe></p>

<p dir="ltr">&nbsp;</p>

<p dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Ten rozbrajacz powinien być stosowany w ciągu dnia regularnie, w częstotliwości <em>według uznania</em>.</span></span></p>


<p dir="ltr">&nbsp;</p>

<p dir="ltr" style="text-align: center;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;"><iframe align="middle" frameborder="0" height="300" scrolling="no" src="https://giphy.com/embed/3oFyDpRagf96Uz9rzO" width="300"></iframe></span></span></p>

<p dir="ltr">&nbsp;</p>

<p dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">A jeśli nie pijesz kawy (sic!) - wiedz, że każde twoje kolejne zachowanie odbiegające od społecznie przyjętej normy zostanie zgłoszone. </span></span></p>

<p dir="ltr">&nbsp;</p>

<p dir="ltr" style="text-align: center;"><img src="https://image.ibb.co/dv2z1y/sudo1.jpg"></img><br></br>


<p dir="ltr">&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">2. Eksplodujący kotek: znikający komfort<br></br>
&nbsp;&nbsp;&nbsp; Rozbrajacz: miękkie i miłe (najlepiej puszyste) akcesoria</span></span></h2>

<p dir="ltr" style="text-align: justify;">

<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Dzierżysz już w ręce kubek (najlepiej z nadrukowanymi poprawiającymi nastrój zwierzakami) życiodajnego napoju, ale kiedy siadasz przy biurku, nie da się ukryć: ty jesteś tutaj, a twoje przytulne mieszkanie jest zdecydowanie gdzie indziej. Ten fakt nie wpływa szczególnie pozytywnie na samopoczucie. Jak sobie z tym poradzić? Pędzę z pomocą. Najlepszym, niezastąpionym sposobem na stworzenie sobie w takim miejscu namiastki przytulności, są wielkie kapcie. Ogromne, ultra miękkie, przynoszące zmęczonym poranną rozłąką z wygodnym łóżkiem stopom ukojenie bambosze. Najlepiej zwierzaki. Propozycje najskuteczniejszych modeli znajdziesz poniżej.</span></span></p>

<p dir="ltr">&nbsp;</p>


<p dir="ltr" style="text-align: center;"><img src="https://image.ibb.co/ekGsMy/kapcie3.jpg"></img><img height="198" src="https://image.ibb.co/fZ4e1y/kapcie4.jpg" width="264"></img><img height="222" src="https://image.ibb.co/mbkV8d/kapcie5.jpg" width="263"></img><img height="217" src="https://preview.ibb.co/keRsMy/kapcie2.jpg" width="329"></img></p>

<p dir="ltr">&nbsp;</p>

<p dir="ltr">&nbsp;</p>

<p dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Jeżeli tylko możesz sobie pozwolić także na poduszkę - warto. Chyba nie trzeba wspominać, jakimi atrybutami powinna się cechować.</span></span></p>

<p dir="ltr">&nbsp;</p>

<p dir="ltr" style="text-align: center;"><iframe align="middle" frameborder="0" height="270" scrolling="no" src="https://giphy.com/embed/26FPycComNhSzjZqE" width="480"></iframe></p>

<h2 dir="ltr"><br></br>
<span style="font-family:arial,helvetica,sans-serif;"><span dir="ltr" lang="pl" style="font-size: 14px;">3. Eksplodujący kotek: kiepski widok<br></br>
&nbsp;&nbsp; Rozbrajacz: spersonalizowana ścianka</span></span></h2>

<p dir="ltr" style="text-align: justify;">
<span style="font-family:arial,helvetica,sans-serif;"><span dir="ltr" lang="pl" style="font-size: 14px;">W porządku, jest już całkiem wygodnie, ale wciąż jakoś ponuro. Nic dziwnego, skoro jesteś otoczony z każdej strony szarawymi ściankami-przedziałkami i spędzasz osiem godzin przy biurku, prawie jak podczas pisania pracy dyplomowej dzień przed deadlinem. Wiadomo, że środowisko pracy to podstawa - musisz je więc odpowiednio dostosować. Do <em>kastomizacji </em>świetnie nadaje się spora ścianka za monitorem - jeśli tylko chcesz, jak śpiewał Kukiz. Tutaj ogranicza cię jedynie wyobraźnia (i biurkowy sąsiad). Zawieś na ściance zdjęcia przypominające ci o istnieniu lepszych czasów, do których już nie wrócisz, wydrukuj obrazki miłe dla oka. Według grupy amerykańskich naukowców najlepiej działają zwierzaki, aczkolwiek od pewnego czasu dużą popularnością cieszą się też hasła motywacyjne na tle kojących krajobrazów. Lub szczęśliwych ludzi. </span></span></p>

<p dir="ltr">&nbsp;</p>
<p dir="ltr" style="text-align: center;"><img src="https://image.ibb.co/mOpZZJ/mot2.jpg"></img>&nbsp;&nbsp;&nbsp;<img height="220" src="https://preview.ibb.co/gW9ZZJ/mot3.jpg" width="250"></img>&nbsp;&nbsp;&nbsp;<img height="252" src="https://image.ibb.co/eD7A8d/mot4.jpg" width="239"></img>&nbsp;&nbsp; <img height="255" src="https://image.ibb.co/fc2MEJ/mot6.jpg" width="261"></img></p>



<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Jednak osobiście uważam, że mimo swojej niezaprzeczalnej mocy, nigdy nie wyprą zdjęć kotów z roli faworyta w cat-egorii Jest-Po-Co-Żyć-Obrazków, zwłaszcza, że owi faworyci występują obecnie również w ciekawych zestawieniach w parze z kosmosem, pizzą czy keyboardem, a nawet w kosmosie z pizzą na keybordzie. Kto z tym wygra. To nie jest pytanie.</span></span></p>

<p dir="ltr">&nbsp;</p>

<p dir="ltr" style="text-align: center;"><img height="264" src="https://preview.ibb.co/f9fV8d/space_cat1.jpg" width="332"></img>&nbsp;&nbsp;&nbsp;&nbsp;&nbsp;&nbsp;&nbsp;<img src="https://image.ibb.co/cQ13Td/cat2.jpg"></img>&nbsp;&nbsp;&nbsp;&nbsp;&nbsp; <img height="264" src="https://image.ibb.co/bGMgEJ/cat3.jpg" width="421"></img></p>

<p dir="ltr"><br></br>

<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Jeżelli czujesz, że sama ścianka to za mało, pamiętaj, że masz jeszcze biurko.</span></span><br></br>
</p>


<p dir="ltr" style="text-align: center;"><img src="https://image.ibb.co/cozq8d/desk.jpg"></img></p>

<br></br>


<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Tapetą na pulpicie nie warto się zajmować, i tak nigdy nie ujrzy światła dziennego spod dziesiątek otwartych okien aplikacji.</span></span></p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Tip dla pań: <a href="http://programmerryangosling.tumblr.com/" target="_blank">Ryan&nbsp;Gosling&nbsp;mówiący&nbsp;programistyczne&nbsp;komplementy</a> jest już przetestowanym sposobem na przyozdobienie ścianki i codzienną porcję miłych słów (podobno na Zachodzie jest normą ISO do wyposażenia biurowców). Cechuje się bezkonkurenycjną skutecznością.</span></span></p>

<p dir="ltr" style="text-align: justify;">&nbsp;</p>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Tip dla panów: <a href="http://programmerryangosling.tumblr.com/" target="_blank">Ryan&nbsp;Gosling&nbsp;mówiący&nbsp;programistyczne&nbsp;komplementy</a> nauczy was mówić programistyczne komplementy.</span></span></p>

<p dir="ltr">&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">4. Eskplodujący kotek: syberyjski chłód klimatyzacji<br></br>
&nbsp;&nbsp;&nbsp; Rozbrajacz: kocyk</span></span></h2>

<p dir="ltr" style="text-align: justify;">
<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Mam podstawy, by przypuszczać, że ten punkt może dotyczyć jedynie pań. Niektórych. Tak zwanych zmarzluszków. Wiem, że mamy takie w labie - co najmniej jedną (wierzę, że jest nas więcej).<br></br>

Tutaj sprawa jest jasna. Kocyk w szafce to podstawa. Ewentualnie coś grubszego. Oczywiście latem; zimą problem syberyjskiego chłodu w biurze nie występuje. Jest to zagrożenie typowo letnie, pojawiające się wraz z pierwszymi cieplejszymi dniami i sąsiadem z kubika ustawiającym wtedy klimatyzację na 16 stopni Celsjusza, plus minus.</span></span></p>

<p dir="ltr">&nbsp;</p>

<p dir="ltr" style="text-align: center;"><img src="https://preview.ibb.co/eZZCMy/bridget.jpg"></img></p>

<p dir="ltr">
&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">5. Eksplodujący kotek: smutne biurowe dźwięki<br></br>
&nbsp;&nbsp;&nbsp; Rozbrajacz: ogromne izolujące słuchawki i Lista Przebojów do Pracy</span></span></h2>

<p dir="ltr" style="text-align: justify;">
<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Co tu dużo mówić - koń, jaki jest, każdy widzi i każdy może usłyszeć. Smutne klepanie w klawiaturę. Deszcz bębniący w szyby. Kolega rozpaczliwie próbujący nawiązać porozumienie z przedstawicielami kraju południowoazjatyckiego. Przez trzeszczący telefon. Pojedyncze, mocno nacechowane ekspresją wyrazy frustracji kolegów dające się słyszeć co jakiś czas z różnych zakątków piętra. Znasz to. Może nawet już próbujesz sobie z tym radzić: masz słuchawki, coś ci tam brzęczy do ucha, i w ogóle. A może i nie. Ale na pewno nie masz Listy Przebojów do Pracy (podobno również będącej normą ISO). Teraz już masz.</span></span></p>

<p dir="ltr">&nbsp;</p>

<p dir="ltr" style="text-align: center;"><iframe align="middle" frameborder="0" height="360" scrolling="no" src="https://giphy.com/embed/zOdOzXm2UvdXW" width="480"></iframe></p>

<p dir="ltr">
&nbsp;</p>

<p dir="ltr" style="text-align: center;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;"><strong>Lista Przebojów do Pracy</strong> (wiadomo, że muzyka oddziałuje najlepiej, gdy współgra z emocjami kotłującymi się w człowieku):<br></br>
<br></br>
<strong>Faza pierwsza:</strong>
<br></br>
&nbsp; 1. "I Need Some Sleep" - Eels<br></br>
&nbsp; 2. "Wake Me Up" - Avicii<br></br>
&nbsp; 3. "Bring Me To Life" - Evanescence<br></br>
&nbsp; 4. "Wake Up And Smell The Coffee" - The Cranberries<br></br>
&nbsp; 5. "No Sugar In My Coffee" - Caught a Ghost<br></br>
&nbsp; 6. "Wake The Warrior" - DROELOE<br></br>
&nbsp; 7. "Wake Up Call" - Steve Aoki &amp; Sydney Samson<br></br>
&nbsp; 8. "Welcome To The Jungle" - Guns N' Roses<br></br>
<br></br>
<strong>Faza druga:</strong>
<br></br>
&nbsp; 9. "It's A Mistake" - Men At Work<br></br>
10. "If I Could Turn Back Time" - Cher<br></br>
11. "Ain't No Sunshine" - Bill Withers<br></br>
12. "The Rain Song" - Led Zeppelin<br></br>
13. "Under Pressure" - Queen, David Bowie<br></br>
14. "I Have Nothing" - Whitney Houston<br></br>
15. "All By Myself" - Celine Dion<br></br>
16. "Let Me Out" - Gorillaz<br></br>
17. "I Want To Break Free" - Queen<br></br>
18. "Please, Please, Please, Let Me Get What I Want" - The Smiths<br></br>
19. "Get Me Away From Here I Am Dying" - Belle And Sebastian<br></br>
20. "Comfortably Numb" - Pink Floyd<br></br>
21. "Dead Inside" - Muse<br></br>
<br></br>
<strong>Faza trzecia:</strong>
<br></br>
22. "Wind Of Change" - Scorpions<br></br>
23. "Waiting For The Miracle" - Leonard Cohen<br></br>
24. "Patience" - Guns N' Roses<br></br>
25. "Just Breathe" - Pearl Jam<br></br>
26. "Stayin' Alive" - Bee Gees<br></br>
27. "The Final Countdown" - Europe<br></br>
<br></br>
<strong>15 minut do wyjścia z biura:</strong>
<br></br>
28. "I Disappear" - Metallica<br></br>
29. "Don't Stop Me Now" - Queen<br></br>
30. "Free Bird" - Lynyrd Skynyrd<br></br>
<br></br>

[<strong>Do nucenia w windzie:</strong><br></br>
31. "Another Day In Paradise" - Phil Collins]<br></br>
<br></br>
<p dir="ltr" style="text-align: justify;"><span style="font-family:arial,helvetica,sans-serif;"><span style="font-size: 14px;">Oczywiście powyższa lista, jak również cały poradnik, nie obowiązuje, jeśli pracujesz zdalnie. W takiej sytuacji możesz jednak wykonać miły gest w stronę kolegi pracującego tradycyjnie: wyślij mu muzyczną pocztówkę, która wzbudzi wiele pozytywnych emocji, na przykład "Work From Home" - Fifth Harmony ft. Ty Dolla $ign.</span></span></p>

<p dir="ltr">&nbsp;</p>

<p dir="ltr" style="text-align: center;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;"><iframe align="middle" frameborder="0" height="268" scrolling="no" src="https://giphy.com/embed/WKI1a3cBcPfUI" width="480"></iframe></span></span><br></br>

&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">6. Eksplodujący kotek: silne, niedające się zdefiniować pragnienie czegoś, ale sam nie wiesz czego<br></br>
&nbsp;&nbsp; Rozbrajacz: jedzenie</span></span></h2>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Bardzo popularny eksplodujący kotek dopadający nas nie tylko w biurze, ale tu szczególnie potężny - ponieważ jego moc jest mnożona razy ilość smutków. Ratunek jest tylko jeden. Ale ma wiele imion. Czekolada, czekolada mleczna, czekolada gorzka, czekolada biała, czekolada z orzechami, czekolada z nadzieniem, żelki, batoniki, czekolada z krakersami, ciasteczka z czekoladą, wiecie - wiele. Istnieje mit, że niektórzy znają zupełnie inne, egzotyczne imiona, na przykład "wafle ryżowe" czy "jabłko" - nie będę się tu jednak zajmować jego obalaniem. Ważne, aby dobrać odpowiednią dawkę: na co dzień dużą, a w sytuacjach alarmowych bardzo dużą.<br></br>

Dodatkowym profitem wynikającym z tego rozbrajacza jest zajęcie dla rąk. </span></span></p>

<p dir="ltr">&nbsp;</p>

<p dir="ltr" style="text-align: center;"><iframe align="middle" frameborder="0" height="431" scrolling="no" src="https://giphy.com/embed/Dqyziru9dtHaw" width="480"></iframe></p>

<p dir="ltr">&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">7. Eksplodujący kotek: zaginione sztućce<br></br>
&nbsp;&nbsp;&nbsp; Rozbrajacz: podręczny zestaw ratunkowy</span></span></h2>

<p dir="ltr" style="text-align: justify;">
<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Obecnie ten kotek występuje o wiele rzadziej niż w przeszłości, aczkolwiek wciąż jeszcze można na niego trafić. Choć takie słowa nie spływają łatwo na klawiaturę, jednak <em>nie samą czekoladą człowiek żyje</em> i czasami dopada go Głód przez wielkie G, który zgłodzić, tfu, zgładzić można tylko Obiadem przez wielkie O. Jeśli decydujesz się podjąć tę walkę w biurowej kuchni, musisz się liczyć z ryzykiem spotkania eskplodującego kotka, który sprawi, że ekspresowo nabędziesz umiejętność spożywania kotleta łyżką. Chyba że będziesz odpowiednio wyposażony. Załączam obrazkową podpowiedź i stare chińskie przysłowie: <em>"Zaufaj mi, jestem studentem"</em>.</span></span></p>

<p dir="ltr">&nbsp;</p>

<p dir="ltr" style="text-align: center;"><img src="https://image.ibb.co/hMcA8d/sztucce.jpg"></img></p>

<p dir="ltr">&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">8. Eksplodujący kotek: zmęczenie materiału<br></br>
&nbsp;&nbsp;&nbsp; Rozbrajacz: leżakowanie</span></span></h2>


<p dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Wygrałeś ciężkie starcie z głodem i teraz czujesz, że bardzo, ale to bardzo potrzebujesz odpocząć - brzmi znajomo? W tym przypadku pomoc nadchodzi ze strony samego biura (kto by się spodziewał): zadbaj o jego wyposażenie i nie pozwól, by ogromne pufy kurzyły się nieużywane. Aby nie zostać zraportowanym przez kolegów jako rozpraszający bodziec, możesz wykorzystać quiet room - wyjątkowo sprzyja poobiednim drzemkom. Nawet gdyby zabrakło puf, rozwiązanie masz w zasięgu ręki.</span></span></p>

<p dir="ltr">&nbsp;</p>

<p dir="ltr" style="text-align: center;"><iframe align="middle" frameborder="0" height="320" scrolling="no" src="https://giphy.com/embed/mMSE6MfkXzLLa" width="480"></iframe></p>

<p dir="ltr">&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">9. Eksplodujący kotek: obowiązki<br></br>
&nbsp;&nbsp;&nbsp; Rozbrajacz: zajęcia poboczne
&nbsp;&nbsp;&nbsp; </span></span></h2>

<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Wypiłeś już kawę, ulokowałeś się wygodnie, posłuchałeś muzyki, podjadłeś dwie tabliczki czekolady i obiad, odpocząłeś, obudziłeś się (jeśli nie zapomniałeś nastawić budzika), ale wciąż jeszcze nie nadeszła godzina twojego wyjścia z pracy. Podobno oczekuje się, że w tym momencie zaczniesz wypełniać tzw. <em>obowiązki</em>. Możesz jednak tego uniknąć, podejmując pewne akcje zastępcze. Tu znów z pomocą nadchodzi samo wyposażenie biura (!): gry planszowe, piłkarzyki, konsola czy szachy - sposobów na zabicie czasu jest całkiem sporo, a jeżeli wybierzesz wszystko, to całkiem możliwe, że nie zdążysz zrobić już nic więcej i ze spokojnym sumieniem zakończysz dzień pracy. Nie przejmuj się pustym miejscem przy biurku - jeśli się nieco postarasz, nie będzie puste.</span></span></p>

<p dir="ltr">&nbsp;</p>

<p dir="ltr" style="text-align: center;"><iframe align="middle" frameborder="0" height="480" scrolling="no" src="https://giphy.com/embed/3oKIPeYIJSEUcbKdt6" width="480"></iframe></p>

<p dir="ltr">&nbsp;</p>

<p dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Jeżeli z kolei cenisz sobie adrenalinę, możesz wypróbować metodę <a href="https://www.newsflare.com/video/204216/politics-business/employee-rapidly-switches-between-game-and-work-screens-before-manager-can-notice">tego pana</a>.</span></span></p>

<p dir="ltr">&nbsp;</p>

<h2 dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">10. Eksplodujący kotek: interakcje międzyludzkie<br></br>
&nbsp;&nbsp;&nbsp;&nbsp;&nbsp; Rozbrajacz: usposobienie ninja</span></span></h2>


<p dir="ltr" style="text-align: justify;"><span style="font-family:arial,helvetica,sans-serif;"><span dir="ltr" lang="pl" style="font-size: 14px;">Ostatni kotek może zaatakować w każdej chwili spędzonej bez słuchawek, warto więc ubzroić się w rozbrajacza na te pełne ryzyka trzydzieści minut. Czas ten obejmuje przede wszystkim chwile spożywania obiadu i uzupełniania stanu kawy, a także dotarcia do biurka i do wyjścia. Musisz mieć na uwadze, że w tym czasie ktoś będzie mógł podjąć próbę nawiązania z tobą kontaktu. Jak sobie wtedy poradzić? Stań się ninja. Bądź opanowany niczym tybetański mnich medytujący na gwoździach. Nie panikuj, by uniknąć niewygodnych pytań typu: "Wszystko w porządku?". Jeżeli w twoją stronę padło jedynie przywitanie - spokojnie, są duże szanse, że na tym się skończy. W takiej sytuacji najlepiej powiedzieć: "Cześć". Jeżeli jednak po przywitaniu pada pytanie, musisz działać szybko i pewnie: przecież nie jąkałbyś się, gdybyś <em>naprawdę </em>zostawił włączone żelazko w quiet roomie. Przypomniałoby ci się o tym nagle i wykrzyknąłbyś: "Oniezostawiłemwłączoneżelazkowquietroomie!", a następnie pobiegłbyś wyłączyć żelazko. Tak właśnie musisz się zachować, zastępując jedynie wyłączanie żelazka odczekaniem minuty, by zagrożony teren mógł się oczyścić. </span></span></p>

<p dir="ltr">&nbsp;</p>

<p dir="ltr" style="text-align: center;"><iframe align="middle" frameborder="0" height="271" scrolling="no" src="https://giphy.com/embed/S7RAioXMRs8b6" width="480"></iframe></p>

<p dir="ltr">&nbsp;</p>

<p dir="ltr">&nbsp;</p>

<p dir="ltr" style="text-align: center;"><img src="https://preview.ibb.co/kNsA8d/kuchnia1.jpg"></img></p>

<p dir="ltr" style="text-align: justify;"><br></br>

<span style="font-family:arial,helvetica,sans-serif;"><span dir="ltr" lang="pl" style="font-size: 14px;">Pamiętaj jednak, że najważniejsza jest prewencja. Ustaw tyle spotkań, żeby nie było w twoim kalendarzu nawet dziesięciominutowej szczeliny dostępności. Zaproś na nie tylko swoje drugie konto mailowe. Miej chrypę roku za każdym razem, kiedy ktoś zdąży ustawić calla, gdy jeszcze jesteś w trakcie zapełniania swojego kalendarza. A kawę przynoś z domu w największym termosie dostępnym na rynku. Zakładaj ubrania w maskujących barwach i jak najrzadziej ściągaj słuchawki. Pamiętaj jednak, by zachować w nich wrażliwość słuchową godną drapieżcy na dwa konkretne hasła: "pizza" i "zamawiamy". Pizza nie zna pojęcia introwersji.</span></span></p>

<p dir="ltr">&nbsp;</p>

<hr dir="ltr"></hr>
<p dir="ltr" style="text-align: justify;">
<span style="font-family:arial,helvetica,sans-serif;"><span dir="ltr" lang="pl" style="font-size: 14px;"><strong>UWAGI: </strong>Poradnik ma na celu uczynić z ciebie człowieka mniej nieszczęśliwego na co dzień, aczkolwiek należy z niego korzystać rozważnie. Autorka nie ponosi odpowiedzialności za błędną interpretację zaleceń i wynikające z niej konsekwencje.</span></span></p>


<p dir="ltr"><span style="font-family:arial,helvetica,sans-serif;"><span dir="ltr" lang="pl" style="font-size: 14px;"><sup>1. </sup>Smutna karteczka "NEWSLETTER" jest przyczyną popełnienia tego poradnika.</span></span><br></br>

<img src="https://image.ibb.co/eKUF8d/IMG_20180723_182227_crop.jpg"></img></p>


&nbsp;</p></div></body></html>